# EmotionalUsher
Ένα καλά σχεδιασμένο δημόσιο πάρκο οφείλει να εξασφαλίζει την ικανοποίηση των αναγκών όλων των επισκεπτών. Θα πρέπει  να προσφέρει ξεχωριστούς χώρους, όπου κάποιοι επισκέπτες μπορούν να απολαύσουν δυνατή μουσική και έντονες δραστηριότητες, ενώ άλλοι να χαλαρώνουν και να ηρεμούν. Θα σχεδιάσουμε ένα Δημόσιο Πάρκο σε ζώνες για να διασφαλίσουμε ότι επισκέπτες με διαφορετικές και αντικρουόμενες επιθυμίες θα μπορούν να συνυπάρχουν αρμονικά στο δημόσιο πάρκο. 

Το Δημόσιο Πάρκο έχει διάφορες περιοχές που, ανάλογα με την διάθεσή σου, μπορείς να πας.  Ένας "Συναισθηματικός Σύμβουλος" βρίσκεται στην είσοδο και σε βοηθά να βρεις το σημείο του πάρκου που ανταποκρίνεται στη διάθεσή σου. Από κει και πέρα αναλαμβάνει ένας "Ταξιθέτης" να σε πάει στην κατάλληλη περιοχή.

Οι μαθητές θα σχεδιάσουν το πάρκο και τις λειτουργίες του. Επίσης θα σχεδιάσουν τους "Επισκέπτες" - 3D φιγούρες-ανθρωπακια που θα απεικονίζουν ένα συγκεκριμένο συναίσθημα. Μια κάμερα στην είσοδο λειτουργεί ως "Συναισθηματικός Σύμβουλος".  Η κάμερα θα "διαβάζει" τη διάθεση της φιγούρας και ένα ρομπότ-αυτοκινητάκι "Ταξιθέτης" θα αναλαμβάνει να την πάει στο κατάλληλο μέρος του πάρκου.

Η ακριβής τοποθεσία της κατάλληλης περιοχής που επέλεξε ο "Συναισθηματικός Σύμβουλος" θα ανιχνεύεται με  NFC tag και ο "Ταξιθέτης" θα σταματά, θα αφήνει τον επισκέπτη και θα επιστρέφει στην αφετηρία του πάρκου για τον επόμενο.

Θα χρησιμοποιήσουμε micro:bit, huskylens camera, maqueen αυτοκίνητο, RFID reader
Ένα Raspberry pi θα λαμβάνει τα δεδομένα από το micro:bit και θα  προσομοιώνει την κάθε περιοχή πχ "παιδική χαρά", "συναυλιακός χώρος", "λίμνες", "γυμναστήριο". Σε μια οθόνη θα  απεικονίζεται η περιοχή και θα ακούγεται ο ανάλογος ήχος. Οι προσομοιώσεις των περιοχών και οι ήχοι θα παραχθούν με εργαλεία τεχνητής νοημοσύνης, με κατάλληλες περιγραφές από τους μαθητές.

Ανάπτυξη υπολογιστικής σκέψης:
(Προγραμματισμός micro:bit , Raspberry pi)
 
Κριτική Σκέψη: 
Πως πρέπει να σχεδιάσουμε ένα πάρκο, ώστε να μην υπάρχει όχληση από αντικρουόμενες δραστηριότητες;
Ποιά συναισθήματα ταιριάζουν σε ποιό χώρο;
Πως θα περιγράψουμε κατάλληλα έναν χώρο για να μπορεί να τον σχεδιάσει και να τον "ντύσει" ηχητικά ένα εργαλείο Τεχνητής Νοημοσύνης;

Ήπιες δεξιότητες:
Σχεδιασμος της Φιγούρας του "Επισκέπτη" (Δημιουργικότητα), Συνεργασία και Ομαδικότητα
